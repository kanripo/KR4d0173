# -*- mode: mandoku-view; -*-
#+TITLE: 陵陽集
#+DATE: 2015-08-24 23:57:26.423569
#+PROPERTY: ID KR4d0173
#+PROPERTY: BASEEDITION WYG    
#+PROPERTY: JUAN 提要
<pb:KR4d0173_WYG_000-1a>¶
欽定四庫全書　　　　　集部四¶
　陵陽集　　　　　　　　别集類三(宋/)¶
　　提要¶
　　　　臣等謹案陵陽集四巻宋韓駒撰駒字子¶
　　　　蒼蜀仙井監人政和中召試賜進士出身累¶
　　　　除中書舎人&KR0096;直學士院南渡初知江州事¶
　　　　蹟具宋史文苑傳駒學原出蘇氏吕本中作¶
　　　　江西宗派圗列駒其中駒頗不樂然駒詩磨¶
<pb:KR4d0173_WYG_000-1b>¶
　　　　淬剪截亦頗渉豫章之格其不願寄黄氏門¶
　　　　下亦猶陳師道之瓣香南豐不㤀所自爾非¶
　　　　必其宗旨之逈别也陸㳺䟦其詩草謂反覆¶
　　　　塗乙又歴疏語所從來詩成既以予人乆或¶
　　　　累月逺或千里復追取更定無毫髪恨乃止¶
　　　　亦可謂苦吟者矣晁公武讀書志謂王黼嘗¶
　　　　命駒題其家藏太乙真人圗盛傳一時今其¶
　　　　詩具在集中有玉堂學士今劉向之句推許¶
<pb:KR4d0173_WYG_000-2a>¶
　　　　甚至劉克荘謂子蒼諸人自鬻其技至貴顯¶
　　　　蓋指此類其亦陸㳺南園記之比乎要其文¶
　　　　章不可掩也乾隆四十六年九月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官　(臣/)　陸　費　墀¶
